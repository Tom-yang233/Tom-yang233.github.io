---
title: "为不知何人讨厕公檄"
author: "烟墩野人"
date: 2023-03-26
draft: false
---

今日之学生全无学习觉悟，每自习必如厕，似懒驴上磨，非但己不能学，还干扰他人。年级部英明神武使大将守厕所，以绝此患，甚善。特作文以赞。

厕公乃虚构掌管厕所之神，阴险狡诈吸引学生如厕。大将及领导名不便提及，故隐去。

------

古之有厕公者，性非和善，其实卑劣。尝居茅房，喜便溺之幽香；今此居，怒香火之不盛。群聚宵小谋曰：“厕庙日颓，孰能复兴；瓷斗渐竭，怎得流长？”或曰：“只消请得大肠杆菌、脱碳甲醛二将，徐徐图之，则天下之人，安敢不献宝于幽兰之所乎？”公曰：“唯唯。”

于是阴养大肠杆菌，使之伏于鑫、优、中，所到之处，无不唾踏敲打，乃生蠕动冲。自此待祭之牲方感排山倒海之势，惶惶然出奔茅祠。是以包厢若市。

又暗投脱碳甲醛于世。脱碳甲醛者，鸩也，且使人有瘾。服者多不出一世纪而死。彭咸、屈子既投之，吾辈青年岂轻易上当？奈何厕公善伪装，或以塑桶，或以铁盒，美其名曰：饮水机。又插标沽于市，暗合人欲，号曰：矿泉水。更厚币事庖厨，以掺此鸩于佳肴美酒。以致天下之人，无不中计，顷刻如厕不息。厕公之盂，佳酿盈之，其心乐哉！但苦莘莘学子奔波耳。

嗟乎！厕公虺蝎之心，豺狼成性，其心可诛。人神之所同嫉，天地之所不容。

子曰：”天厌之！天厌之！”其此之谓乎。

呜呼！下水道之不畅，坐便器其未装。厕公羽扇，喷射威名广播；学子劳苦，试问谁能拯救？

今有奇人若干，似有仲尼、墨翟之贤，又有冯谖、蹇叔之智。奉先君之成业，荷本朝之厚恩。会诸贤，歃盟约，盟词曰：”不扫除厕公祠，誓不退休！”于是封茅祠，筑城郭，使大将守之。班声动而北风起，剑气冲而南斗平。喑呜则山岳崩颓，叱咤则风云变色。

噫！欲逐厕公，难矣！有此猛将，却不能当喷射战士，何谈平茅房、封厕庙哉！

公等或忍渴苦，或常如厕，或坚壁以守膀胱，或死命而紧括约。苦难犹在，岂敢忘心？定扫除一切害人虫，全无敌！

癸卯二月