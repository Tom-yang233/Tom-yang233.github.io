---
title: 登紫台记
author: 云帆,烟墩野人
date: 2023-03-26
draft: false
---
## 春游紫金山天文台
![](https://pic1.zhimg.com/70/v2-440a95ce99f11e40a4caf4c53d01c39d_1440w.avis?source=172ae18b&biz_tag=Post)
紫金山，南京最高峰也。民国十七年，国府建天文台于此，以观星象，壮国威。启吾国现代天文研究之先河，居功至伟。惜今日秦淮灯影通明，星汉羞涩。群星既隐，紫台遂迁，徒留故址尔。尝向往瞻顾不得。

癸卯闰二月，余二人过金陵，特往观之。同行者过半百，长驱而上。道少半，路挂高崖，狭不得行。人马相向会，不得过，乃徒步。日过午隐入云，雾霭覆山，吾等飞缆而登，须臾至顶。古时登山唯拾阶而上，江南甘露挥洒，阶无不湿滑，几不可登。今凭钢索二条而飘然乎林上，似仙人哉。绛缃作毯，皓白弥漫若无物。友人嬉笑：“高也，高也！抟扶摇而上者九万里！”

![](https://pic3.zhimg.com/80/v2-b6a6d13a4d8208e10f796de24ada7c42_720w.webp)

自缆车而下，稍行数步至于巅，遂见大观象台。青砖围砌，孑然屹立。吾二人趋而往攀之。及既登台，望日逸苍山，烟雨沆砀。天与云与山与水，浑然一体。山下白山黑水似幻，屋宇潜行云底，间有广厦破云而出，波涛流转，时时隐现。余倚栏而望，留影为纪。或曰：“伟人也曾于此摄像”，确风景绝胜处也。后众人见我等于台上，亦往。吾不堪纷扰，乃下。

![](https://pic3.zhimg.com/80/v2-53a20cf4e42b2e61812db1fdb6eb45de_720w.webp)

台下见古天文展。有明以降，能工巧匠复刻圭表、浑天仪、天球仪，均陈于此。然今既有天眼，青铜曝雨。游人视之，亦不甚惜。又有陨石展，天外奇石，琳琅罗列。却无人讲解，叹其门可罗雀也。曾闻可一窥望远镜，昼夜观日月，谛听苍穹息，甚善。欲访求之，察山上多建小穹顶，料神器藏其中。吾一一往视，上下求索，竟不得。其可怪也欤。守台老翁云：“如今早无观象者也。”盖学者既徙，斯台少有学问耶？

虽问天未果，幸有山间奇景而得乐返。古谚有“上山易，下山难”之说。飞缆已息，余徒步而下，道上始为青阶，已为碎石，或二者兼用。阶上雨水滋养，常生青苔，其滑无比。若不幸，踩之立仆。有兔跃轩主人脚滑，再溜石上，几断尾骨，幸得搀，方完璧而归。山未变而路险，其时不同；人虽常而情异，其境移也。

古者观象以卜吉凶，今者望远而知物理，事随时变也。故台已迁，游人纷纷，盖窥往事而知来者哉。

吾师有《古今皆一理，山水有相逢》诗二首以赞：

>上山奔似虎，下山怯比兔。  
慎重以致远，岂可不勤乎？（勤谨当一如）

> 开山已然难，守山亦且危。  
绵绵存古道，舍我能其谁？（古今唯一心）

烟墩野人与云帆记。